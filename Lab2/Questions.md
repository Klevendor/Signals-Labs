### Поясніть процедуру лінійної фільтрації зображення віконним фільтром.  

Для лінійної фільтрації зображення віконним фільтром береться невелике вікно (або ядро) певного розміру, наприклад, 3×3 чи 5×5, і воно ковзає по всьому зображенню. Для кожного пікселя рахується нове значення як певна комбінація його та сусідніх пікселів – зазвичай це середньозважена сума. Таким чином, зображення змінюється відповідно до типу фільтра.  

### Чому відрізняються “вікна фільтрів” для низькочастотної і високочастотної фільтрації? 

Різниця між фільтрами для низьких і високих частот полягає у їхньому призначенні:

- Низькочастотні фільтри згладжують зображення, усувають різкі переходи, тобто вони використовують ядра з рівними або плавно змінними коефіцієнтами, наприклад, усереднення або гаусівське розмиття.  
- Високочастотні фільтри навпаки – мають підсилювати деталі, знаходити краї, тому їхні вікна мають такі коефіцієнти, які дозволяють підкреслювати зміни в яскравості. Проте в моєму випадку воно занадто затемняло зображення.

### Як змінюється вигляд зображення після його фільтрації низькочастотними фільтрами? 

Низькочастотна фільтрація робить картинку розмитою, деталі зникають, а різкі границі стають плавнішими. Це добре для видалення шуму або зменшення різких переходів у яскравості.  

### Як змінюється вигляд зображення після його фільтрації високочастотними фільтрами? 

Високочастотна фільтрація має підсилювати контури, робити краї різкішими, а дрібні деталі більш вираженими, проте в моєму випадку воно робило зображення чорним.

### Для перешкод якого характеру більше підходить медіанна фільтрація, і чому? 

Медіанна фільтрація найкраще працює проти імпульсного шуму, типу "сіль і перець", коли в зображенні є випадкові чорні та білі точки. Вона замінює кожен піксель на медіанне значення в його околі, тобто на таке, яке знаходиться посередині серед сусідніх значень. Завдяки цьому шум прибирається, а контури залишаються чіткими, на відміну від звичайного усереднення, яке розмиває зображення.  
